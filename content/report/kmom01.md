---
Title: Kmom01
Description: Kmom01.
---

Kmom01
==========================

Det här kursmomentet introducerade en hel del nytt för mig. Det va en stor mängd information att ta till och många verktyg att installera. Det kändes dock
som en bra start. Jag fastnade inte nånstans, inget kändes irrelevant och det är spännande med ny kunskap! Det är möjligt att jag innan detta kursmoment använt
mig av en CMS tidigare men jag är inte helt säker på vad som räknas som en CMS. När jag var runt 10 år skapade jag en gratis hemsida på en webbplats där man
fick välja en mall, länkar och sen kasta in massa innehåll. Allt sköttes grafiskt och var enkelt nog för vem som helst att använda. Jag har även tidigare erfarenhet
av github från mitt påbyggnadsår på gymnasiet. Den erfarenheten är dock väldigt begränsad då jag hoppade av i förväg.

Att skapa min egna style var inget större problem. Speciellt med tanke på att vi fick sno hela dbwebb-temat och utgå därifrån. Jag är dock väldigt sliten på hur jag vill göra. För mig kändes det som en mardröm att hoppa in i all css-kod och försök göra mitt egna. Jag ville egentligen ta bort allt och börja om men då behövde jag förmodligen hoppa in och bygga om index.twig också. Index känns väldigt överväldigande just nu med all logisk kod utöver html-koden, där petade jag inte mer än vad kraven krävde av mig. Men det kanske är bra att inte börja om? Jag måste ändå lära mig att ändra och bygga på andras kod. Den tanken fick mig att iallafall detta kursmoment ändra på koden och inte ta bort den.

Något jag vet angående design är att det är subjektivt. Precis som när det gäller allt annat människor kan tycka är vackert finns det oändliga åsikter kring utseendet.
Dock, när det kommer till webbdesign, är jag övertygad att det också finns objektivt dålig design. T.ex kommer oläsbarhet alltid vara dåligt oavsett hur vacker
designen är runtomkring. Ett annat exempel kan vara att för små länkar på en mobilsida alltid är dåligt oavsett hur bra länkarna matchar stilen. Det här har dock
mest att göra med UX och inte specifikt utseendet men enligt mig blir dålig UX automatiskt ful.

Min TIL för detta kmom är att git och github är två olika saker. Det verkar som att git är verktyget och github en plats att samla sina repos.
