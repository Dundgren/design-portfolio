---
Title: Kmom04
Description: Kmom04.
Template: kmom
---

Kmom04
==========================

Det här kursmomentet har väckt blandade känslor hos mig. Att äntligen få lära sig hur man använder sig av färger för bra design är spännande och intressant men samtidigt är det hela väldigt abstrakt och jobbigt att tänka på. Det är bra att vi redan nu övar på akademiska rapporter om det nu är vad examen kommer innebära men tyvärr är det något jag har väldigt svårt för och avskyr. Jag hoppas på att genom feedbacken på texten få reda på vilken nivå som förväntas av oss när det kommer till rapporter. Hur petig är man med språket och hur långt bör det vara? Det värsta som jag upplevde med skrivuppgiften är att jag hade svårt att uppskatta hur lång tid det skulle ta. Det tog avsevärt mycket mer tid än vad jag trodde. Kanske hade jag kunnat gå med i en grupp istället för att göra det själv men jag har väldigt lite kontakt med de andra studenterna. samtidigt hade jag inte haft lika mycket kontroll över kvaliten på texten och om någon i gruppen är seg hade jag behövt vänta på hen.

Jag valde att använda mig av ett monokromatiskt färgschema. Jag valde lila då det är min favoritfärg. Jag valde det också pga att jag ofta beskrivs som en lugn person och lila kan upplevas som en lugn färg. Jag la in en nyans jag gillade i paletton.com och plockade ut alla 5 nyanser den valde ut. Jag använde 4 av dessa färger i temat och rangordnade dem från mörkast till ljusast. Mörkast på det som ska hamna i bakgrunden och ljusast som accentfärg för att lyfta fram. Mörkast är header och footer, ljusare är innehållets bakgrund så det får mer fokus. Ljusast är kmom-boxarna så de sticker ut. För det mörka temat valde jag att göra alla färger ett snäpp mörkare. För att skapa det mörka temat gjorde jag en kopia av min fil med variabler så att det mörka temat laddade in egna variabler. Sen kopierade jag all min style från style.scss till style-dark.scss. Det här gjorde jag för att kunna använda mig av npm run watch på bägge filerna. Hade jag plockat ur den gemensamma koden och lagt i en egen fil hade jag behövt köra npm run style varje gång jag ändrar i den.

Min TIL för denna uppgift är att det finns objektivt dåliga färgkombinationer.
