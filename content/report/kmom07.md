---
Title: Project
Description: Project
Template: kmom
---

Projekt
==========================

## Krav 1

För att starta hela uppgiften valde jag att kopiera hela mitt portfolio men inte återanvända hela temat. Anledningen till detta är att jag ville kunna gå igenom och radera det som inte behövdes men behålla det som hjälpte. T.ex slapp jag göra om vissa installationer och kunde behålla samma struktur på mina sass-filer. Hemsidan följer exakt samma struktur som i beskrivningen med förstasida, about och highlights. Främst uppmärksamhet fick förstasidan då jag anser att den är allra viktigast på en personsida. I highlightsidan återanvände jag gamla gallerikoden (sass) från portfoliot men la även till lite transition och filter. Allra mest stolt är jag över hero-bilden. Jag slog ihop två bilder i gimp och resulterande designprinciper funkade väldigt bra. Bilden är samma på alla sidor. Loggan och favicon skapade jag själv på logomakr.com. Då jag ville använda samma font som i mina titlar fick jag skapa initialerna med ett antal fyrkanter. För att göra det enkelt är alla bilder på "Bew Gorp" bilder på mig. Tack vare det slapp jag hitta olika stockbilder på samma person.

## Krav 2

Till en början funderade jag på att använda min gamla sass-kod som grund men det slutade med att jag raderade allt för att få en krångelfri start. Filstrukturen behöll jag dock och en del kommentarer som strukturerar koden i huvudfilen. Strukturen är style.scss som laddar in base.scss och variables.scss. Base innehåller fontawesome, normalize och layout.scss. Layout innehåller en del normalisering av textstil, en gridklass och maxbredd för bilder. Variables är färgvariabler. Huvudfärgerna är alla gröna och valdes för det är den första färgen jag tänker på när jag tänker webbutveckling och den funkar bra med hero-bilden. Typsnittet valde jag på liknande sätt. Pixel-typsnittet påminner starkt om datorer och ubuntu får mig att tänka på kod. Att ubuntu är sans-serif funkar också bra med sidans minimalistiska stil. Sidan har en mängd olika designprinciper och några exempel kan vara; Rörelse i hero-bilden med blicken och koden som "vandrar", Skala i hero-bilden som balanserar menyn, färger som används för att dra uppmärksamhet, bilder som ramar in, typsnitt som drar uppmärksamhet och bokstavliga ramar.

## Krav 3

Hela hemsidan är responsiv och får 100 i "accessibility" på Lighthouse. Jag valde att använda mig av grids då jag tycker det är allra enklast att jobba med. På desktop har sidan 3 kolumner i innehållet som sedan går över till en kolumn. Allt innehåll är skapat så att det även ska se bra ut i en kolumn. För att hero-bilden även ska se bra ut på mobil som är vertikal går headern över till en höjd på 50vh istället för heltäckande. Alla bilder anpassas med hjälp av picture-taggar och cimage. Den enda bilden som får artistisk anpassning på mobilen är den på about-sidan, den beskärs en del. Det finns inga horisontella scollbars och jag såg även till att det gällde lilla iphone 5. För tillgänglighetens skull såg jag till att alla knappar i footern har beskrivande titlar, alla bilder har alt och alla färger har bra kontrast. Ett problem jag stötte på här var kontrasten i navbaren. Det slutade med att jag fick lyfta fram nuvarande sida med en ljusare färg istället för att skjuta bak den med en mörkare.

## Allmänt

Det här projektet tog ganska mycket längre tid än vad jag förväntade mig. Anledningen till detta är till stor del för att jag tyckte det var väldigt svårt att komma på hur jag ville att sidan skulle se ut. När jag väl fått en ide tog det även lång tid att få det hela att funka. Att få något att se bra ut kan ta någon minut eller hela dagen. Trots det här tycker jag att projektet va ett utmärkt sätt att avsluta kursen. Projektet vidrörde alla kursmoment och gav kunskapen bättre fäste. Något jag kanske hade gjort annorlunda är att ställa mer krav från kunden så att man delvis måste återskapa någonting istället för att ha helt fria händer.

## Kursen

Kursen har varit exakt det jag förväntat mig. Innan hade jag ingen aning om varför vissa saker ser bra ut eller inte men med kunskapen av bland annat färgteori och designprinciper kan jag nu göra egna snygga sidor. När det kommer till kurslitteratur var "The principles of beautiful web design" allra bäst. De artiklar som länkats i övrigt har ofta varit en sämre upprepning av vad som redan tagits upp i boken. Utöver det har jag inga riktiga klagomål. Jag hade rekommenderat kursen. 8/10.
