---
Title: Desing principles
Description: Analysis of design principles
---

Design Principles
==========================
I denna rapport analyseras 3 olika personsidor för att se vilka designprinciper de implementerar.

Urval
--------------------------
När det kom till att välja sidor var jag osäker var jag skulle leta då jag inte är bekant med många olika personsidor. Jag gjorde det lätt för mig och googlade "Personal websites". Högst upp fanns en länk till en artikel[1] med en lista på 35 olika personsidor. Utav de här 35 sidorna valde jag 3 olika som inte var allt för lika.

http://redrussak.com/

https://www.rhiannonnavin.com/

http://ellensriley.com/

Metod
--------------------------
För att definiera olika designprinciper använde jag mig av den första bilden i artikeln "Design elements and principles"[5]. Jag använde även bilden som en checklista för att se vilka principer hemsidorna implementerar.

Resultat
--------------------------
### Red Russak
Syftet med hemsidan för Red Russak är att introducera Red och agera som ett cv. Hemsidan har en minimalistisk och monokromatisk design. Själv anser jag att hemsidans design gynnar dess syfte. Den har en punktlista som radar upp vad Red har gjort genom åren och illustration av vad jag förmodar är Red själv. Färgen som används matchar även hans hårfärg vilket ger ett mer personligt intryck. Den enkla designen ger intrycket av att han vet vad han håller på med då det kan ses som att han inte överkompenserar för något annat. Den ger även ett väldigt glatt intryck med hjälp av leendet och färgen i illustrationen. De tre designprinciper som jag vill lyfta fram från sidan är balans, djup och typografi. Sidan har en osymmetrisk balans, alla text finns till vänster och balanseras sedan ut av den större illustrationen till höger. Djup vill jag lyfta fram eftersom sidan nästan är helt platt förutom ett element. Det enda djupet man finner på sidan finns i illustrationen i form av en skugga. Användning av typografi finner man högst upp. Titeln och frågan "Who is 'Red'?'" är i en handskriven stil vilket ökar det personliga intrycket. Exakt samma principer finner man i kontaktundersidan.

### Rhiannon Navin
Syftet med Rhiannons sida är att introducera henne som författare och de böcker hon har skrivit. Hemsidans design är platt i helhet men med djup på de element som man vill lyfta fram. Enligt mig matchar designen sidans syfte då man redan på första sidan introduceras till hennes böcker och hon själv som författare. De tre designprinciper jag anser kännetecknar hemsidans design är de man finner direkt på första sidan: Skala, djup och inramning. Eftersom att hon är en författare är hennes böcker det viktigaste. Det här är väldigt tydligt på första sidan. Bilderna på böckerna är stora i skala jämfört med texten vilket fångar uppmärksamhet. Böckerna drar åt sig ytterligare uppmärksamhet med hjälp av sitt djup. Böckerna är vinklade och har lite skugga för att ge denna effekt. För att böckerna inte ska få all uppmärksamhet använder man sig av en bok på vardera sida för att rama in och ge lite fokus till texten som introducerar henne som författare. Två av de här principerna, djup o skala, återfinner man i undersidan "The novel" där ena bilden på boken återanvänds. De här principerna finner man dock inte i undersidan "Foreign editions" där alla bilder av bokens framsida är helt platta och alla bilder har samma skala.

### Ellen Skye Riley
Hemsidans huvudsakliga syfte är att introducera Ellen som en designer. Hemsidans design kännetecknas av mycket rörlighet, både upplevd rörlighet och bokstavlig rörlighet i form av hennes animationer. Man får ett kreativt intryck av hemsidan med hjälp av dess illustrationer och diverse texturer. Det här hjälper till att introducera Ellen som en kreativ designer vilket är i linje med sidans syfte. De tre designprinciper jag anser är viktigast på hemsidan är Rörlighet, enighet och texturer. Alla dessa tre principer finner man på första sidan. Håret i hennes illustration ger en känsla av rörlighet med sina mjuka och böjda linjer. "Molnet" i bakgrunden verkar nästan röra sig uppåt. Enighet som man finner i prickarna i bakgrunden hjälper att dra lite fokus från illustrationen till de små länkarna uppe till höger. Man finner olika texturer i t.ex hennes jacka, i prickarna och i "molnet". Jackans textur påminner mycket om ull och prickarna samt "molnet" ger en luftig känsla. Tittar man sedan på undersidan "work" finner man dessa tre principer igen. Rörligheten här är bokstavlig då animationerna spelas upp automatiskt, enighet finns bland de olika animationerna då de alla har samma form och storlek. Alla animationer visar även upp olika texturer.


Analys
--------------------------
Det verkar finnas två stora mål med att använda sig av diverse designprinciper. Det första målet verkar vara att skapa en balans i hemsidan. Oftast en osymmetrisk balans. Det här finner man i alla tre hemsidor. Reds hemsida balanserar osymmetrisk texten till vänster med hjälp av en illustration till höger. Rhiannon balanserar sin hemsida symmetriskt genom att dela länkarna lika och även ha två bilder på sin bok på varsin sida av texten. Ellens sida balanseras osymmetriskt i headern med hennes namn till vänster och länkarna till höger. Bakgrunden balanseras sedan med hjälp av prickarna.

Det andra målet verkar vara att vägleda användaren till det viktiga innehållet. Med hjälp av djup och skala dras ögonen direkt till Reds illustration av sig själv vilket ger ett intryck av honom som person. Sedan använder han färg och typografi för att locka ögonen till text som förklara vad han gjort. Rhiannon lockar också användarens ögon till hennes böcker med hjälp av skala och djup. Sedan lockar hon användaren till texten genom att rama in den med böckerna. Ellen använder sig främst av rörlighet för att dra uppmärksamhet men hon använder sig även av enighet för att hjälpa användaren att hitta länkarna. Det finns alltså flera exempel på alla tre hemsidor som stödjer teorin att det här är två stora mål med användningen av designprinciper.

Tittar man på min egna hemsida[6] finner man även där stöd för min teori om dessa två mål. Min egna sida har ett monokromatiskt färgschema och kan beskrivas som platt, symmetriskt och enkelt. Designen gör ett bra jobb av att ge intryck av två principer jag vill stå för "No nonsense" och "Less is more". Tre designprinciper att lyfta fram är symmetri, färg och enighet. Hemsidan är symmetriskt uppdelad i innehållet och navbaren då allt är centrerat. Användningen av färg är tydlig. Innehållet som är i fokus har en ljusare bakgrundsfärg än headern och footern som inte är i fokus. De element som sedan ytterliggare ska lyftas fram har i sin tur ännu ljusare färger. Exempel på det här är kmom-lådorna under sidan "Report". I kmom-lådorna finner man även enighet vilket bidrar till symmetrin och drar uppmärksamhet. Symmetrin bryts dock på två punkter. På framsidan och i headern. På framsidan är bilden på mig till vänster i innehållet istället för mitten. I headern är titeln och loggan även de balanserade till vänster utan något som balanserar ut de till höger. Det här är två saker jag skulle kunna åtgärda. Jag väljer dock att inte åtgärda headern då jag inte vet vad jag skulle kunna balansera ut loggan och titeln med. Framsidans bild åtgärdar jag däremot genom att placera den i mitten.

Referenser
--------------------------

* [1] https://www.themuse.com/advice/the-35-best-personal-websites-weve-ever-seen 
* [2] http://redrussak.com/
* [3] https://www.rhiannonnavin.com/
* [4] http://ellensriley.com/
* [5] M. Stribley, Design elements and principles, https://www.canva.com/learn/design-elements-principles/
* [6] http://www.student.bth.se/~dalg20/dbwebb-kurser/design/me/portfolio/

Daniel Lundgren
