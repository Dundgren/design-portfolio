---
Title: Colors
Description: Analysis of colors
---

Colors
==========================

I denna rapport kommer jag att dokumentera färgerna och typografin på tre olika hemsidor. Jag kommer även att analysera detta och jämföra min egna uppfattning av hemsidans känsla kontra den jag tror att skaparna ville förmedla.

Urval
-----------------------

För urvalet av de tre hemsidorna hade jag satt 2 krav. Det första var att jag ska vara bekant med hemsidan. Jag ville kunna tänka tillbaka på hur jag kännt när jag besökt hemsidan tidigare. Andra kravet var att sidorna skulle ha olika syften. Genom mitt andra krav blir det mer variation i analysen av de tre hemsidorna.

De tre hemsidorna som valdes blev Youtube.com[1]: en videodelningsplatform, JKN.se[2]: en advokatbyrå och Jakt.se[3]: en webb-butik för jaktrelaterade produkter.

Metod
-----------------------

Vid undersökning av hemsidorna använde jag mig av 4 olika verktyg. För att ta reda på hemsidans färger använde jag mig av "Just Color Picker"[5] som är en chrome-extension. För att hjälpa mig fastställa hemsidans färgschema använde jag Paletton.com[4]. Med Chromiums utvecklingsverktyg kunde jag ta reda på hemsidans val av font och för att ta en skärmdump på sidan använde jag mig av Ubuntus egna skärmdumpsprogram.

Resultat
-----------------------

### Youtube

[Skärmdump](../assets/img/youtube.png)

#### Färger

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ff0000">
<td style="height: 50px; width: 50px; background-color: #0d7de8">
<td style="height: 50px; width: 50px; background-color: #606060">
<td style="height: 50px; width: 50px; background-color: #f9f9f9">
</tr>
</table>

Youtube använder sig av fyra olika färger. Deras huvudsakliga färg som representerar dem är en ren röd. Den finner man t.ex på loggan och nuvarande kategorins ikon. Deras accentfärg är en himmelsblå och kan finnas på login-knappen. De använder sig av en mörk grå till all text och ikoner. Navbar samt header är helvit och innehållets bakgrund är vagt off-white.

Youtube verkar använda sig av ett triadiskt färgschema men utan att använda sig av en tredje färg.

#### Typsnitt

Youtube använder sig av sans-serif-fonten "Roboto" till all text på hemsidan.

Jag anser att Youtubes använding av färger och font är i linje med vad jag tror är deras önskade profil; en videoplatform där innehållet är helt i fokus.

### JKN

[Skärmdump](../assets/img/jkn.png)

#### Färger

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #c59262">
<td style="height: 50px; width: 50px; background-color: #2d3450">
<td style="height: 50px; width: 50px; background-color: #fefefe">
</tr>
</table>

JKN använder sig av tre olika färger. Deras huvudsakliga färg är en mörk blå. Den finner man i headern, footern och som ett filter över bakgrundsbilderna. Deras accentfärg är en guldbrun färg. Den finner man t.ex på hemsidans logga och länkarna. Till innehållsbakgrunden och texten som finner sig ovanpå den blåa färgen används en off-white.

JKN använder sig av ett komplement färgschema då guldbrunt och mörkblått finner sig på varsin ände av färghjulet.

#### Typsnitt

Till all text på hemsidan används san-serif-fonten "Work sans".

Jag anser att hemsidans använding av färger och font är i linje med JKN's önskade profil; En trygg och proffessionell miljö.

### Jakt

[Skärmdump](../assets/img/jakt.png)

#### Färger

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #006a39">
<td style="height: 50px; width: 50px; background-color: #8fb430">
<td style="height: 50px; width: 50px; background-color: #ff8a00">
<td style="height: 50px; width: 50px; background-color: #ff0000">
<td style="height: 50px; width: 50px; background-color: #119c06">
</tr>
</table>

Jakt.se använder sig av 5 olika färger. Deras huvudsakliga färg och den som identifierar dem är en skogsgrön. Den finns främst på hemsidans header. Hemsidan har flera olika accentfärger. Den accentfärg som sticker ut mest men samtidigt nyttjas minst är orange. Den som sticker ut mest efter orange är en ren röd. Den används till t.ex priset på rabatterade produkter. På knapparna till kundkorgen och kundservice finner man en gulgrön färg. Till sist har kampanjprodukter en grön som är något ljusare än den skogsgröna.

Baserat på det gröna och orangea skulle jag säga att hemsidan använder sig av två färger av ett triadiskt färgschema.

#### Typsnitt

Jakt.se använder sig av sans-serif-fonten "Roboto" till all text på hemsidan.

Jag anser att hemsidans användning av färger stämmer överens med den typen av produkter som säljs på sidan. Jag tycker dock inte att fonten väcker några speciella känslor.

Analys
-----------------------

### Youtube

#### Valet av färger
Youtubes val av rött som sin identitetsfärg känns för mig ganska uppenbart. Jag har två teorier till varför Youtube valde just rött och varför det funkar. Ena teorin har att göra med vilken färg man identifierar video med. För att det ska finnas en video måste något först ha spelats in och inspelning av både video samt ljud representeras i princip alltid av en röd prick. Ibland med eller utan akronymet "rec" intill. Det här kan man få stöd för genom att söka på t.ex "recording" eller "recording symbol" på google images(se [exempel](../assets/img/rec.png)). Det är alltså inte svårt att föreställa sig att många kopplar färgen röd med konceptet video.

Min andra teori bygger på de känslor man kan uppleva när man använder sig av Youtube. Bläddrar man igenom innehållet på sidan kan man se att det är mycket stor variation på den typ av innehåll som delas. Några exempel kan vara en spännande film-trailer, en video på söta katter, ett upprörande nyhetsreportage eller ett roligt prank. Om vi sedan läser om betydelsen av färgen röd på "Bourncreative.com"[6] förstår vi att den är kopplat till en bredd av olika starka känslor. Sidan ger exempel som passion, ilska, kärlek och glädje. Det här kan vara känslor man som tittare upplever när man tar del av innehållet som finns på Youtube. Alltså kan man se Youtubes val av rött som en representation av alla känslor man kan komma att uppleva på hemsidan.

Youtubes val av blått är dock inte lika uppenbart för mig. Som vi kan se på skärmdumpen av Youtubes framsida används den blåa färgen som accentfärg på sidan. Hade man här velat ha maximal kontrast hade man kunnat välja ett komplement färgschema och därmed använda grön som acctenfärg. Rött tillsammans med grönt är dock etablerat som julens färger[6] vilket kan ge fel intryck till användaren. Däremot med ett triadiskt färgschema kan man använda sig av en blå färg som accentfärg. Blå upplevs ofta som en lugn färg[7] till skillnad från röd som ofta väcker starka känslor[6]. Med blå kan man alltså få en ganska stark kontrast till det röda men samtidigt skapa en känslomässig balans.

Med valet av vitt som bakgrundsfärg tror jag att youtube ville lägga störst fokus på det hela sidan bygger på, själva innehållet. En färgglad bakgrund eller ännu värre en bildbakgrund hade kunnat flyttat det här fokuset från själva innehållet till sidans design. Att använda sig av vitt som bakgrundsfärg kan också hindra alla "thumbnails"[8] från att smälta in i bakgrunden. Youtubes val av mörkgrå till t.ex sidans ikoner misstänker jag att det bygger på samma princip. Det mörkgråa kan sticka ut från det vita och ge klar kontrast utan att ta uppmärksamhet från innehållet som en helsvart hade kunnat göra.

#### Användningen av färgerna
Youtubes användning av färger är högst begränsat. Om vi tittar på skärmdumpen av Youtubes framsida kan vi se att rött och blått endast används på fyra olika små platser. Anledning till det här kan förmodligen vara det jag nämnt tidigare, att man vill ha fokuset på innehållet. Att kraftigt begränsa användningen av Youtubes identitetsfärg gör det dock mindre tydligt vilken sida man är på. Självklart vill Youtube att användarna återkommer och ser sidan som den plats man går till för att ta del av videor. Alltså kan det vara emot Youtubes intresse att begränsa användningen av deras färg så pass mycket. Men om man kollar på de allra mest populära hemsidorna på internet[9] kan man se att Youtube är på andra plats. De är alltså redan en etablerad jätte på internet och därmed är det inte svårt att förmoda att de inte har ett stort behov av att ha en övertydlig identitet på sidan.

#### Typsnittet
Youtubes val av font kan fortsätta bygga på den princip jag nämnt tidigare, att innehållet är i fokus. Fonten är enkel och smälter lätt in i bakgrunden. Valet av font kan ha varit en missad möjlighet för tydligare identitet men som tidigare nämnt är det förmodligen inte något det har ett stort behov av.

### JKN 

#### Valet av färger
Precis som exemplet vi kan läsa om på Dbwebb[10] använder sig JKN av en guldfärg och en blå färg för sin identitet. Om vi börjar med att läsa om betydelsen av guld[10] kan vi se att guld kan förespråka rikedom, tradition och uppnådda mål. De här tre koncepten kan vara exempel på det JKN vill förmedla med sitt val av guld. Uppnådda mål är självklar, advokatbyrån ska kunna nå sina mål för klientens skull. Intrycket av rikedom kan möjligtvis representera de pengar klienten kan erhålla efter ett vunnet fall. Alternativt kan det representera att byråns advokater är dyra att anlita då de är åtråvärda. Tradition kan uppfattas som lång erfarenhet och lång erfarenhet är ofta kopplat till kunskap och kompetens.

Utöver att vara en komplement färg till guld kan blå ge intryck av lojalitet, tillit och intelligens[7]. JKN kan vilja förmedla att det är lojala till sina klienter och deras intressen. Förmodligen vill de även förmedla att klienten kan ha tillit till byråns advokater. De vill säkert också lyfta fram att deras advokater är intelligenta och därmed är ett bra val för klienten. Blå är också en färg med lugnande effekt[7] vilket kan öka känslan av trygghet och tillit till advokaterna.

Valet av vitt har förmodligen inte mycket mer att göra än att ge tydlig kontrast för läsbarhetens skull.

#### Användningen av färgerna
När man kommer in på sidan är man genast bemött med ett stort intryck av företagets identitet. Det blåa täcker hela sidan och det guldiga finner man i loggan i headern. Till skillnad från Youtubes högst begränsade användning av färg verkar JKN ha maximal användning av deras färger för att ge en tydlig identitet. Det blåa finner man i headern och footer och används även som filter över hemsidans bakgrundsbilder. Guldfärgen används inte bara i loggan utan även som accentfärg. På andra sidan headern finner man en guldprick som ger balans mot loggan och nuvarande menyval lyses upp med guldfärgen. Hemsidans tydliga identitet hjälper JKN att särskilja sig från sina konkurrenter och berättar för potentiella klienter vilka de är.

#### Typsnittet.
Hemsidans typsnitt är nästan komiskt passande. Typsnittet kallas för "Work sans" vilket känns högst relevant för något så pass arbetsrelaterat. Typsnittets traditionella a och g ger ett proffessionellt och kompetent intryck men samtidigt ett modernt intryck då typsnittet är av typen sans-serif. Den överhängande känslan av typsnittet är att den är rakt på sak.

### Jakt

#### Valet av färger
Jakt.se har den allra tydligaste anledningen till valet av deras färger, enligt mig. Jag misstänker att deras val av grönt och orange har att göra med att det är just de färgerna många tänker på i jaktsammanhang, jag gör iallafall det. Med tanke på att Sveriges yta är till 70% skog[12] är det inte konstigt att förmoda att majoriteten av all jakt tar plats just där. Alltså är det inte långsökt att man tänker på grönt när man tänker på jakt. Valet av orange är dock lite mer långsökt. Ibland i jaktsammanhang vill man sticka ut. För att uppnå detta använder man sig oftast av orange. Orange är alltså en vanligt förekommande färg i jaktsammanhang. De här två färgerna ger alltså hemsidan en väldigt tydlig koppling till jakt.

Utöver det två tidigare diskuterade färgerna används tre olika accentfärger. Den första ser man i sidans header. Det är en ljusare grön än den färg som skapar hemsidans identitet och särskiljer sig därmed från denna. En tredje grön kan man finna på kampanjprodukter där det finns en liten ruta där det står "kampanj". Varför man valt att inte bara återanvända sidans huvudsakliga gröna färg förstår jag dock inte. På alla rabatterade produkter kan man till sist se deras röda accentfärg. Valet här är uppenbart då man i västvärlden ofta använder röd färg för att påpeka att att pris är rabatterat[6].

#### Användningen av färgerna
Allra mest använder sig hemsidan av den huvudsakliga gröna färgen. Den finner man t.ex i headern, footern och menyvalens kategorier. Däremot används inte det gröna som en ram runt hemsidans innehåll. Där är det istället en bildbakgrund som sticker ut på vardera sida om innehållet. Det här tycker jag själv var ett dåligt val då bilden är så pass ljus att den tar en del fokus från innehållet. Här hade jag istället velat se den mörkare gröna färgen då det hade lagt mer fokus på innehållet och samtidigt förtydligat hemsidans identitet ännu mer.

Orange som accentfärg är inte speciellt väluttnytjat. Orange är den allra mest tydliga färgen på sidan och kunde användas för att dra mer uppmärksamhet till produkterna, t.ex via en "Läs mer"-knapp som tar en till produktsidorna. Det färgen däremot används till skulle jag säga är ett bra val. Färgen används för att lyfta fram hemsidans sökruta. Om jag utgår ifrån med egen erfarenhet kommer jag ofta till en webb-butik med en produkt redan i åtanke. Att då lyfta fram sökrutan gör det enklare för mig att hitta produkten och eventuellt köpa den.

#### Typsnittet
Hemsidan val av typsnitt är enligt mig inget speciellt märkvärdigt. Den är tydlig och väldigt enkel. Då den är enkel tar den inte uppmärksamhet från innehållet men samtidigt är det en missad möjlighet att visa lite mer av hemsidan identitet.


Referenser
-----------------------

Ange de eventuella referenser du använder dig av, om några.

* https://www.youtube.com/ [1]
* https://jkn.se/ [2]
* https://www.jakt.se/ [3]
* https://paletton.com/ [4]
* https://chrome.google.com/webstore/detail/just-color-picker/anjjklgikjggiojapklkllfgehkbljpd [5]
* https://www.bourncreative.com/meaning-of-the-color-red/ [6]
* https://www.bourncreative.com/meaning-of-the-color-blue/ [7]
* Thumbnail: En miniatyrbild som i det här sammanhanget representerar en video. [8]
* https://en.wikipedia.org/wiki/List_of_most_popular_websites [9]
* https://dbwebb.se/guide/design-med-html5-och-css3/kansla [10]
* https://www.bourncreative.com/meaning-of-the-color-gold/ [11]
* https://www.skogsindustrierna.se/om-skogsindustrin/branschstatistik/sveriges-och-varldens-skogar/ [12]

Övrigt
-----------------------

Skrivet av Daniel Lundgren.
